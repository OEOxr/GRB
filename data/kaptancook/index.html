<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="title"> Kaptan Cook</div>
<br/>
<div class="image" style="background: url('image1.jpg') !important;"></div>
<br/>
<div>
  Yorkshire'lı bir İngiliz olan Cook çocuk denecek yaşlarda denizcilikle tanıştı 1756' da Kraliyet Donanmasına katıldı. Usta denizciliğinin yanı sıra çok başarılı bir Gökbilimci olan James Cook 1768 yılında Yüzbaşı rütbesine getirildi ve ilk gemisi olan Endeavour'un komutanı oldu. Denizcilikte olduğu kadar bilim adamlığında da iddialı olan James Cook o dönemdeki bilimsel atmosferin etkisi ile Venüs gezegeninin Dünya ile Güneş arasından geçişini gözlemlemek üzere Tahiti'ye hareket etti (1769).
  <br/>
  <div class="image" style="background: url('image2.jpg') !important;"></div>
  <br/>
  Beraberinde bir Doğabilimci bir Botanikçi ve iki Ressam dan oluşan bir ekip ve bu bilimsel çalışmaların kaydedilmesinden sonra açılmak üzere verilmiş mühürlü bir zarf vardı. 1769 baharında Tahiti adasına ulaşarak bilimsel çalışmalarına başladılar, Venüs gezegenini gözlemlediler. Çalışmaların sonunda mühürlü zarfı açan Cook beşinci kıtanın aranması adadaki varlıkların incelenmesi ve kıtaya İngiltere adına el konulması ile ilgili gizli emirlerle karşılaştı. Tahiti yerlisi iki rehberide yanlarına alarak Yeni Zelandaya doğru yola çıktılar.
  1770 yılı bahar aylarında doğu Avustralya kıyılarında James Cook 'un Botany Körfezi adını verdiği ve çok degişik bitki türlerini barındıran körfeze ulaştılar, daha sonra dönüş yoluna geçen ekip 1771'de İngiltere'ye ulaştı. James Cook iki yolculuğa daha komuta etti. 1774'te 70 derece enlemini geçerek Paskalya Adasına ulaştı. 1779'da günümüzde Hawaii Adaları olarak adlandırılan Sandwiç Adalarına ulaştı burada çıkan bir çatışmada öldürüldü. 1788 yılı Kışında İngilizler Avustralyayı ele geçirmiş ve burada bir sömürge kurmuşlardı. 18.yy sonlarında ise Noel Adası Avustralya'nın tüm kıyı şeridinin haritası çıkartılmıştı. Kıta'nın hiç bilinmeyen iç kısımlarının keşfi ve kara yolu ile boydanboya geçilmesi ise 1861 yıllarına kadar devam etmiştir. Avustralya kıtasını karayolundan geçerek kuzey kıyılarına ulaşabilen ilk kaşifler Robert Burke(1820-1861)ve William Wills(1834-1861)olmuştu ,ancak ölmeden geri dönebilen isim ise John McDouall Stuart(1815-1866) olmuştur.
</div>
</body>
</html>
