<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
    
	<div class="title"> Pasifik (Büyük) Okyanusu
    </div>	<div> 
        Amerika, Asya, Avustralya ve Antarktika kıtaları arasında; 166.000.000 km2 olan ve kıyı denizleriyle (Bali Denizi, Bering Boğazı Bering Denizi, Mercan Denizi, Doğu Çin Denizi, Alaska Körfezi, Tonkin Körfezi, Filipin Denizi, Japon Denizi, Okhotsk Denizi, Güney Çin Denizi, Tasman Denizi, ) beraber 180.130.000 km2’yi bulan yüz ölçümü ile dünyanın en büyük okyanusunu oluşturmaktadır. En derin deniz çukurlarını barındıran ve neredeyse dünyanın üçte birini kaplayan Büyük Okyanus, okyanusların toplam yüz ölçümünün yarısını oluşturmaktadır. 708.000.000 km3 su hacmi ne sahip olan Büyük Okyanus'un Kuzey-güney doğrultusunda en uzun mesafesi 16.000 km olmasına karşılık, doğu-batı doğrultusundaki en uzun mesafesi 17.000 kilometredir. Derinliği ortalama 4000 metre civarındadır. Dip kısımlarında yer yer bulunan sıradağlar sık sık sivri tepeler hâlinde yükselerek okyanus yüzeyine yaklaşırken aralarında derin çukurlar barındırırlar. Aleut Çukuru (7822 m), Kuruli Çukuru (10.542 m) Japon Çukuru (10.230 m), Marianne Çukuru (10.924 m), Filipinler Çukuru ise Büyük Okyanustaki ölçülebilen en derin çukurdur ki, derinliği 11.521 metredir.
        <br/>
    
        Büyük Okyanusta iki büyük akıntı mevcuttur. Biri saat istikâmetinde devam eden kuzey, diğeri ise ters istikamette güney yarım kürede meydana gelmektedir. Kuzey yarım kürede Kuroşuvo akıntısı ve Oyaşivo Akıntısı, Güney yarımkürede ise Güney Ekvator akıntısı, Doğu Avustralya akıntısı ve Peru veya Humboldt akıntıları en bilinenleridir. Büyük Okyanusta tuzluluk oranı ve deniz suyu sıcaklıkları bölgelere göre değişir. Tuzluluk oranının en yüksek olduğu yerler tropik bölgelerdir.
        <br/>
        
        Ateş çemberini oluşturan genç sıradağlar ve içerisindeki yanardağlar ile çevrelenen Büyük Okyanus, Hint okyanusu sırtının uzantısını oluşturan Güneydoğu sırtı, Antarktika sırtı ve Doğu Pasifik sırtı ile görkemli bir topografyaya sahiptir.

</div>
</body>
</html>
