<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="title"> Marko Polo</div>
<br/>
<div class="image" style="background-image: url('image1.jpg') !important;"></div>
<br/>
<div>
  13.yy. da Moğollar, Macaristan ve Polonya'ya kadar ilerlemişlerdi, bu yakınlaşma, Avrupalılar'da düşman oldukları Türk'lere karşı Moğollarla işbirliği yapabilecekleri düşüncesini doğurdu. Bu amaç doğrultusunda başarısızlıkla sonuçlanmış olsada bazı Avrupa ülkeleri Moğolistan'ın Orta Asyadaki başkenti olan Karakurum'a elçiler göndermişlerdi.
  1260 yıllarında Kırım' da yaptıkları bir ticari görüşmeden dönerlerken bir Moğol istilasıyla önleri kesilen Maffeo ve Niccolo Polo kardeşler yollarını değiştirmek zorunda kaldılar, şans eseri karşılaştıkları bir Moğol elçinin kendilerini Çin'e davet etmesi üzerine Çin'in Moğol İmparatoru Kubilay Han'ın huzuruna çıktılar ve ellerinde Papa'ya hitaben yazılmış dostane bir
  mektupla Avrupa’ya döndüler.
  <br/>
  <div class="image" style="background-image: url('image2.jpg') !important;"></div>
  <br/>
  Tüccar kardeşler elçilerin başaramadıklarını başarmışlardı. 1271 yılında Polo kardeşlerin ikinci kez Çin yolculuğuna çıkarlarken Niccolo'nun 15 yaşındaki oğlu Marco'yu da yanlarına almalarıyla Marco Polo'nun serüvenlerle dolu hayatı başlamış oldu. Marco, Kubilay Han'ın Hanbalık’taki (Pekin) sarayına ulaşana değin geçen yaklaşık üç buçuk ay boyunca gördüğü her şeyi yazılı olarak kaydetti. Polo'lar dostane karşılandıkları Kubilay Han'ın sarayında 17 yıl diplomatik görevlerde bulundular. Marco Kubilay han adına Sumatra, Tibet, Malaya, Sri Lanka, Burma ve Hindistan'a yolculuklar yaptı. Marco Polo'nun Çin de gördüğü kağıt para , kömür, barut gibi şeyler ancak yüzyıllar sonra Batıya ulaşabildi. Polo ailesi diplomatik bir görevin de yardımıyla Çin'den ayrıldılar deniz yolu ile Pers İmparatorluğu (İran) liman kenti Hürmüz'e oradan kara yolu ile Anadolu’yu katederek Konstantinopolis (İstanbul) üzerinden Venedik'e döndüklerinde, oradan ayrılmalarının üstünden 24 yıl geçmişti.
  Venedik ile Cenova kentleri arasında çıkan savaşta tutsak düşen Marko'nun serüvenlerini hücre arkadaşı yazar Rustichelloya anlatması sonucunda Marko Polo'nun Yolculukları adlı kitap ortaya çıktı, ve bu kitap sayesinde hem Marco Polo dünyaca tanındı hemde kendisinden sonra gelen kaşiflere esin kaynağı oldu.

</div>
</body>
</html>
