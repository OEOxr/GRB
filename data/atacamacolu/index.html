<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
    
	<div class="image" style="background-image: url('image4.jpg') !important;"></div> <br/>

	<div class="title"> Atacama Çölü  
    </div>	<div> 

        Güney Amerika Kıtasında Şili'nin Kuzeyinde yer alan yeryüzünün en kurak çölüdür. Batısında Büyük okyanus ve kıyı sıradağları, kuzeyde Peru, doğusunda Bolivya ve Arjantin ile Puna de Atacama yüksek ovası bulunmaktadır. Başlıca yerleşimler Büyük okyanus kıyı şeridinde sıralanırlar Tocopilla, Antofagasta, Chanaral başlıca kentlerdir. Bu bölgede Nitrat, Demir ve özellikle bakır madenleri yer almaktadır. Atacama Bölgesinin  yüzölçümü 78,268 km2, yaklaşık nüfus 200.000 dir. Bu bölgenin adı birçok dönemde oluşmuş geniş bir kültürel alanı temsil etmektedir, Arkeolojik açıdan çok önemli bir bölge olan Atacama 'da M.Ö. 4000'li yıllara ait kemik ve taşlardan yapılmış aletlere rastlanmıştır, daha sonra 3000'li yıllara ait, çocuk mumyaları, tahta silahlar, olta iğneleri, tekstil ürünleri ve sepetleri bulunmuştur, o dönemde halkın balıkçılıkla geçindiği düşünülmektedir.
    
    </div> 

    <div class="image" style="background-image: url('image6.jpg') !important;"></div> <br/>

    <div> 

        Atacama And dağlarının yağmur almayan yüzüne bakar ve çok kuru doğu rüzgarlarına açıktır, ancak 10 yıl arayla yağış alan çölde, bu yağışların ardından kısa süreliğine canlanmalar olur. Büyük okyanus kıyılarında oluşan soğuk su akıntısı Humboldt nedeni ile bu bölgede çok az yağmur bulutu oluşur. Bu doğal oluşum nedeni ile Atacama bölgesi yer aldığı coğrafyadan çok farklı özelliklere sahiptir. Humboldt nedeni ile serin bir çöl olan Atacama'nın sahil kesimlerinde çoğunlukla bölgeye has bir sis tabakası oluşmaktadır, bu sis'in neminden su elde edilmesini sağlayan sadece bu bölgeye özgü bir sistem yer almaktadır. Kendine has özellikleri dolayısıyla Atacama da dağlık bölgelerde birçok rasathane bulunmaktadır. 15 milyon yaşında olduğu tahmin edilen çölde yer alan nitrat ve zengin gümüş madenlerinin yanı sıra bakır ve altın rezervleri ile Şili ekonomisinin temellerini oluşturmaktadır. 

    </div> 
</div>
</body>
</html>
