<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="title"> Orta ve Güney Amerika</div>
<br/>
	<div class="image" style="background: url('image1.jpg') !important;"></div>
	<br/>
  <div>
Dünyada yaşamın başladığı ilk evrelerde Amerika kıtasının diğer kıtalardan uzaklığı ve yalnızlığı bölge coğrafyasında kendine özgü “bitey” ve “direy” lerin oluşmasına neden olmuştur. Kıtanın omurgasını oluşturan yüce And sıradağlarında yaşayan lamalar, yağmur ormanlarının koca gagalı toka tukanları ile neredeyse kıtanın simgesi haline gelmiştir.
Türlerin kökenlerine yolculuk yapan Darwin’in evrim teorisi geliştirdiği dünyanın başka hiçbir yerinde görülmeyen türleri barındıran Galapagos adaları bu coğrafyada bulunmaktadır.
Dünya okyanuslarına akan tatlı suyun yüzde 18’ni oluşturan Amazon nehri ve dünya oksijenin yaklaşık yüzde 20 sini üreten yağmur ormanları; yeşil anakonda, benekli jaguar, sarı -mavi papağan pembe ayaklı tarantula üç parmaklı tembel hayvan, timsahgiller familyasının bir üyesi olan Kaymanlar, kırmızı karınlı piranalar, hızlı yüzen Amazon yunusları gibi tropikal dünyanın canlılarına yaşam alanı sağlar.
<br/>
Chaco toprakları, pampalar ve Patagonya bozkırları Güney Amerika otlaklarını oluşturur. Bol yağış alan Amazon ormanları ve pampalar arasında geniş bir kuşak oluşturan Chaco’da sayıca fazla olmayan yerli hayvanlar, bölgeye komşu kuşaklardan gelen türlerle yaşamı paylaşmaktadırlar.
Bölgede yaşayan en büyük hayvan türlerine; ağırlığı 50 kiloyu bulabilen dev tatuları örnek gösterebiliriz. İnsan eliyle dikilmiş birkaç yabancı tür dışında tek bir ağacın bile yetişmediği pampalarda şaşırdığı zaman donup kalan Kurşuni pampa tilkisi yaşamaktadır. Pampa olarak adlandırılan otluk steplerin oluşturduğu açık doğal alanlarda yaşayan memeli hayvanların içinde en çok tanınanı Guanako (Lama guanicoe) dur. Pampa Tavşanı ve Tukotuko bölgeye en başarılı şekilde yerleşen kemirgenlerdir.
</div>
</body>
</html>
