<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-image: url('image2.jpg') !important;"></div>
<br/>
<div class="title"> Sonora Çölü</div>
<div>
Amerika Kıtasında A.B.D ve Meksika topraklarında 311,000 km2 alan kaplayan en büyük ve sıcak çöldür. Geniş bölümü A.B.D topraklarının güneybatısındaki Arizona ve Kaliforniya eyaletlerinde yer almakta, Meksika'nın kuzey batısında Kaliforniya Körfezi'nin doğusunda, Sonora ve batısında Baja Kaliforniya Yarımadasında yer almaktadır. Başlangıç noktası Kuzey Amerika Nevada eyaletinde, yüksek kesimleri deniz seviyesinden yaklaşık 940 metrede bulunan “Büyük Havza” topraklarıdır. Çöl, doğuda Kayalık Dağlardan batıdaki Sierra Nevada sıradağlarının eteklerine doğru uzanır, bodur çalılar ve seyrek olarak kaktüslere rastlanan bu kurak arazide, çakal, vaşak, atmaca ve baykuş türlerine oldukça sık rastlanır. Güney batıya doğru “Ölüm Vadisi” ve Mojave çölüne ulaşır. Ölüm Vadisi, deniz seviyesinden 82 metre aşağıda ve 58 derece sıcaklığıyla Kuzey Amerika Kıtasının en sıcak ve çukur yeridir. Sert rüzgarların aşındırdığı kayalar, degişen kum tepeleri, üstünde canlı yaşamayan tuz düzlüklerinin bulunduğu bu çetin bölgeye yılda 5 cm kadar yağmur düşer. Bütün bu olumsuz iklim koşullarına karşın, bölgede 600'den fazla bitki türü, 100'den fazla kuş ve 40 kadar memeli türü yaşam sürdürmektedir. Ölüm vadisinin ötesinde, çıngıraklı yılanların, kanguru farelerinin, çöl kaplumbağalarının ve kaktüs çit kuşlarının yaşam alanları yer alır. Daha güneyde “Sonora” çölünün Kaliforniya Körfezini çevreleyen alt kesimi uzanır, burada dev kaktüsler, kengerler ve seguarolar yetişir. Seguaro yer yer 15 metre yüksekliğe, %90’ı su olmak üzere 2,5 ton ağırlığındadır. Kelebek larvasından, agaçkakanlara, yılanlardan serçe büyüklüğündeki cüce baykuş'a kadar birçok canlıyı barındırırlar.
</div>
</body>
</html>
