<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>
<div class="image" style="background-image: url('image2.jpg') !important;"></div>
</br>
<div class="title"> Atlas Okyanusu</div>
</br>
<div>
Atlas Okyanusu veya Atlantik Okyanusu, Büyük Okyanus'tan sonraki en büyük ikinci okyanustur. Ana kıtanın bölünmesiyle oluşmuş olup, Avrupa ve Afrika'yı Amerika Kıtası'ndan ayırır. Atlas Okyanusu, doğusundaki Akdeniz, Kuzey Denizi, Baltık Denizi ve Karadeniz ile birlikte 106,400,000 kilometre kare alana sahip olup, yeryüzünün beşte bir alanını kaplar. Okyanusun doğu kıyılarının uzunluğu 50 bin km, batı kıyılarının uzunluğu 80 bin kilometredir. Kuzey Amerika ve Avrupa sahilleri çok girintili ve çıkıntılıdır. Atlas okyanusunun zemin topoğrafyasının en önemli oluşumu İzlanda’nın kuzeyinden, Güney Buz denizinin kenarındaki Bouvet Adasına kadar uzanan Orta sırt bölümüdür. Bu sırt Atlas Okyanusunu enine sırtlarla daha küçük havzalara bölünmüş, birbirine paralel iki büyük sırta ayırır. Orta atlas okyanusu sırtı volkanik kökenlidir. Ortadaki çöküntü vadisinden uzaklaştıkça, kabuk yaşı artar. Bu gerçek bize okyanusun Amerika’nın Avrupa ve Asya’dan uzaklaşmasına bağlı olarak oluştuğunu ortaya koyar. Bu sırttın su altında 1500 2000 m arasında yükseltiye ulaşan dorukların üzerinde yer yer yanardağ özellikli İzlanda, Asor adaları, Ascension adası, Tristan da Cunha ve Gough adalarını gibi adalar oluşmuştur. Atlas Okyanusunda bulunan en büyük ada Grönland’dır. Britanya Adaları (244.000 km2), Antiller, Newfoundland, İzlanda, Kanarya adaları, Azor Adaları, Falkland Adaları, Güney Georgia Adaları, yeşil Burun Adaları, St. Helana, Tristian de Cunha Adaları ve bunların dışında birçok küçük adayı da barındırır.
Atlas okyanusu dünyanın en büyük su toplayıcısıdır. Dünyanın tatlı sularının yarısı buraya dökülür; su dengesinin sağlanmasında çok önemli rol oynar. Atlas Okyanusuna Avrupa'dan Ren, Elbe; Afrika'dan Kongo ve Nijer; Amerika'dan ST. Lawrence, Mississippi, Orinoco, Amazon, Parana ve Uruguay nehirleri dökülür.
100 m derinliğe kadar olan sıcaklık; yüzeyindeki sıcaklık ile aynıdır. Yüzeyi sıcak olan kısımlarda derinlere inildikçe sıcaklık azalır ve dipte donma noktasına kadar varır. Yüzeyi soğuk olan yerlerde ise derinliğe inildikçe sıcaklık artar. Bu dengeyi akıntılar sağlar. Gulfstream Akıntısı tropikallerin sıcak suyunu taşırken, Labrador Akıntısı da kuzeyin soğuk suyunu güneye taşır. Atlas Okyanusu’nun en derin yeri Porto Rico’nun kuzeyindeki Porto Riko (8750 m) çukurudur, aynı zamanda okyanusun güneyindeki Güney Sandwich çukuru(8263 m) bulunmaktadır.
</div>
</body>
</html>
