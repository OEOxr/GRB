<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image4.jpg') !important;"></div>
<br/>
<div class="title"> Yeni Zelanda</div>
<br/>
<div>
Güney Yarımkürede Avustralya'nın 2000 km güneydoğusunda bir Okyanusya ada ülkesidir. Kuzey Adası (North Island) ve Güney Adası (South Island) olmak üzere iki büyük ve birçok küçük adadan oluşmaktadır. Başkenti Wellington en büyük ve bilinen kenti ise Auckland'dır. İklimi genel olarak ılıman olmakla beraber adanın kuzey kesimleri subtropikal iklimin etkisi altındadır, okyanus kıyılarında yumuşak ve yağışlı iklim hakimken, Güney Ada'nın iç kesimlerinde kışın sıcaklıklar -10° civarına düşmektedir. Güney adadaki Yeni Zelanda Alp'leri, Cook Dağında 3,764 metreye ulaşır Dördüncü zaman buzulları derin vadiler oymuş ve buralar göllerle ya da denizlerle dolmuştur, günümüz buzulları da geniş yer kaplar, Kuzey Adada yer yer sönmüş yanardağlar (Egmond Dağı) ve ara sıra püsküren (Ruapehu) yanardağlar vardır. Canterbury bölgesi dışında ovaların genişliği sınırlıdır bu ovalar, yılda birkaç metre yağış alan güneybatı dağlarına göre çok daha az yağış alır. Bazı dağlarda Güney yarıküreye özgü kozalaklılardan ve yalancı kayınlardan oluşan ve ender rastlanan kuşlara sığınak olan güzel ormanlar yer almaktadır, ama çoğu yerde bunların yerini otlaklar ve hatta başka ülkelere özgü çam ağaçlarından oluşan ormanlar almıştır. Yaklaşık 1000 yıldır adada yaşayan Maori yerlilerinin sayısı Avrupalılara karşı girişilen savaşlar ve salgın hastalıklar nedeni ile oldukça azalmıştı 20.Yüzyıl başlarından itibaren Maori nüfusu yeniden artmış günümüzde yaklaşık 400,000'i bulmuştur.  Tarımsal üretim, buğday, arpa ve meyve ağaçları ile sınırlı bir alanı kaplar. Yeni Zelanda özellikle bir hayvancılık ülkesidir, sığır varlığı yaklaşık 8 milyon, küçükbaş hayvan sayısı ise yaklaşık 60 milyon civarındadır. Yeni Zelanda, nüfusuna oranla dünyanın en büyük koyun yetiştiricisidir. Yün, et ve süt ürünleri ihracatın %50’sini oluşturur.
</div>
</body>
</html>
