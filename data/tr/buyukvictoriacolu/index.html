<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image4.jpg') !important;"></div>
<br/>
<div class="title"> Büyük Viktorya Çölü</div>
<br/>
<div>
Avustralya Kıtası'nın en büyük çölüdür, küçük kum tepecikleri, otsu çalılıklar ve tuz göllerinden oluşur. Batıdan doğuya 700 km uzunlukta ve toplam alanı 424.500 km2'dir. Güneyindeki Büyük Avustralya Körfezi ile arasında Nullarbor Ovası yer alır, kuzey doğusunda Simson doğusunda Stuart ve batısında Gibson çölleri yer almaktadır. Yağış miktarı çok düşük (yılda 200 mm) ve değişkendir, her yıl yaklaşık 10- 15 kısa süreli sağanak şeklindedir. Yaz aylarında gündüz sıcaklığı ortalama 32 ila 40 derece, kış aylarında ise bu ortalama 18 ila 23 dereceler arasındadır. Kum sırtları arasında küçük ağaçlık alanlar yer alır. Bu alanlarda Okaliptüs, çalı ve kuru otlar gibi çetin koşullara ayak uydurabilen bitkiler yer almaktadır, yine zorlu koşullara ayak uydurabilen çok çeşitli kertenkele türleri, kumun içinde yuva yapan küçük keseli kemirgenler, kuzey kesimlerde Avustralya'ya özgü bir köpek türü olan dingo, beyaz yüzlü çölkuşu, büyük yırtıcı kuşlar başlıca canlı türlerini oluştururlar. Büyük Viktorya çölü, Yeryüzündeki ender bozulmamış alanlara ve yerli kültürlere ev sahipliği yapmaktadır. 1950 'li yıllarda İngiltere'nin Maralinga ve Emu bölgelerinde yaptığı nükleer silah denemeleri sonucunda buralar radyoaktif kirliliğe uğramıştır, bu sebeple tarım yapılamayan çölde, doğal ve vahşi yaşamın korunmasına yönelik koruma alanları ve oluşturulmuştur. Batıda Büyük Viktorya Çölü Koruma alanı, güneyde Aborigin Bölgesel Yönetimi gibi alanlarda vahşi yaşamın korunması için ciddi önlemler alınmaktadır. Günümüzde de Büyük Viktorya çölünde birçok yerli kabile yaşam sürdürmektedir.
</div>
</body>
</html>
