<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
	<div class="image" style="background-url('image4.jpg') !important;"></div>
	<br/>
	<div class="title"> Kilimanjaro Dağı</div>
	<br/>
	<div>
Afrika Kıtasının en yüksek dağı olan Kilimanjaro, Tanzanya’nın Kuzeydoğusunda Ekvator’un yaklaşık 350 km güneyinde yer almaktadır. Sönmüş bir yanardağ olan Kilimanjaro’nun en yüksek zirvesi “Kibo” 5895 metre yüksekliktedir, diğer iki zirvesi Mawenzi 5149m ve Shira 3962 m yüksekliğindedirler. 1987 yılında UNESCO tarafından “Dünya Doğa Mirası“ ilan edilmiştir. Kenya sınırında yer alan Kilimanjaro başkent Nairobi’nin 200 km güneydoğusundadır. Üç farklı volkanik tepenin yer aldığı Kilimanjaro dağında büyük patlamanın 360,000 yıl evvel meydana geldiği tahmin edilmektedir, en son faaliyet ise yaklaşık 200 yıl önce gerçekleşmiştir, dağın oluşumu ise 1 milyon yıl önceye dayanmaktadır, uykuda olmasına rağmen krater gazları yaymaktadır. Kilimanjaro devasa bir biyolojik çeşitlilik sergilemekle beraber düşük endemik türler içerir Islak güney yamaçlarında yer alan ormanlar dışında 3000m’nin altında yalnız Kilimanjaro’ya özgü “senecia kilimanjari” ve “impatience kilimanjari” adlı bitkilere rastlanır, 2000 metre civarında ormanlar yerini alp tipi makiler, küçük çamlar ve çalılıklara bırakır, 3500metreden sora ise taşlı ve tozlu bir çöl yer alır. Eteklerinde yaklaşık 2000 yıldır tarım yapılmaktadır, geniş otluk alanlarında yer aldığı bu bölge Afrika bizonu ve Fillerin sürekli yaşam alanları haline gelmiştir. Kilimanjaro zirvelerindeki buzulların 12,000 yıllık bazal yaşa sahip oldukları, buzulların en yoğun olduğu dönemlerde Kibo ve Mawenzi zirveleri arasında yaklaşık 400km2’lik bir alanı kapladığı düşünülmektedir.  Günümüzde Tanzanya Kilimanjaro Ulusal parkı ve koruma alanı toprakları içerisinde yer alan Kilimanjaro dağını trekking ve dağcılık amaçlı birçok turist ziyaret etmektedir.
</div>
</body>
</html>
