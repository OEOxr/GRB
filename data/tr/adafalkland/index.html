<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>
<div class="image" style="background-image: url('image5.jpg') !important;"></div>
<br/>
<div class="title"> Falkland Adaları</div>
<br/>
<div>
Falkland Adaları, Güney Atlantik Okyanusu'nda Güney Amerika anakarasının 460 km doğusunda bulunan, Doğu Falkland ve Batı Falkland'ın yanı sıra 776 adacıktan oluşan bir takımadadır. Başkent ve takımadadaki tek şehir olan Stanley Doğu Falkland Adasında bulunur. Yaklaşık nüfusu 3140 olan ülkenin çoğunluğu İngiliz kökenlidir. Ana iki adada dağlık bölgeler bulunur ve her ikisinde de denizden yükseklik yaklaşık 700 metreye kadar çıkar. Takımadanın toplam alanı 12.713 km²’dir, kıyı şeridi ise yaklaşık 1288 km’dir. Faunası ve florası Patagonya’nınkine benzerlik gösterir. Avrupalılar adaları keşfettiğinde adada karada yaşayan tek memeli hayvan bir tilki türü olmasına rağmen, 19. yüzyılda nesli tükenmiştir. Adanın yerel canlıları arasında sürüngenler veya amfibi hayvan yoktur, fakat 200'ü aşkın sayıda böcek türü, 43 örümcek türü ve 12 solucan türü hayvan bulunmuştur. Adada sadece 13 omurgasız hayvan endemiktir. Turbalıklarla kaplı bu adalarda serin ve yağışlı iklim hakimdir. Yününden yararlanmak için koyun yetiştiriciliği temel gelir kaynağıdır. Takımadaya bağlı topraklar, Güney Georgia ve Güney Sandwich adalarıdır.
</div>
</body>
</html>
