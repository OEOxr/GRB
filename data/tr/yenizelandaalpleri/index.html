<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>
<div class="image" style="background-image: url('image4.jpg') !important;"></div>
<br/>
<div class="title"> Yeni Zelanda Alpleri (Güney Alpleri)</div>
<br/>
<div>
Yeni Zelanda adasının batı kıyısı boyunca uzanan sıradağlara Güney Alp’leri denilmektedir. 3764 m ile Ülkenin en yüksek tepesi olan Cook Dağındaki Aoraki zirvesi Güney Alplerde yer almaktadır, bunun dışında en alçağı 3048 m civarında 15’ten fazla tepe vardır. Doğu ‘ya bakan yamaçlarda en büyükleri; Tasman, Josef ve Foks olmak üzere buzul gölleri mevcuttur. Kuzeyden güneye doğru 450 km boyunca uzanırlar. Güney Alp’lerinde birçok buzul vadisi ve buzul gölü yer almaktadır, dağlarda 3000’e yakın buzul alanı bulunmaktadır, bunlardan en büyüğü 29 km uzunlukta ve aşağısında Pukaki buzul gölünün yer aldığı Tasman buzuludur. Doğu tarafında yine zincir şeklinde sıralanan kuzeyde Coleridge, Wakatipu ve güneyde Otago gölleri bulunmaktadır. İklim yüksek noktalarda yıl boyu soğuk ve karlıdır. Dağların ağaç sınırı üzerinde bulunan doğu tarafında flora açısından zengin Alp tipi bitkiler yer alır bunların altında kayın ormanları ve doğuda aşağıya inildiğinde yüksek ve zengin otlaklara rastlanır (Cantenbury ve Otago otlakları). Canlı türlerine bakıldığında, yüksek irtifaya uyum sağlamış kelebek, sinek ve böcekler tamamen güney Alplerine has türler haline gelmiştir. Alçak Kayın ormanları, tamamen bu bölgeye ait olan büyük benekli Kivi ve Kaka kuşlarının yaşam alanlarını oluşturmaktadır. Dağların bu tamamen kendine ait bitki örtüsü ve canlı türlerinin koruma altına alınması için, 4 büyük Ulusal park alanı oluşturulmuştur.
</div>
</body>
</html>
