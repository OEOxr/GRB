<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-url('image4.jpg') !important;"></div>
</br>
<div class="title"> Nikaragua Gölü</div>
</br>
<div>
    Orta Amerika'nın 8264 km² alanıyla en büyük gölü olan Nikaragua Gölü, en derin noktasında 26 metreye ulaşır. Tektonik bir tatlı su gölüdür, buna rağmen gölde testere balıkları, köpekbalıkları ve tarponlar yaşar. Her ne kadar ilk araştırmalarda köpekbalığının endemik bir tür olduğu düşünülmüş olsa da 1960'larda ulaşılan bulgular ile köpekbalığının Nikaragua Gölü ve Karayip Denizi'ni bağlayan San Juan Nehri üzerinden göle gelmiş olduğu belirlenmiştir. Bu türlerin haricinde gölde en az 16 endemik çiklit türü yaşamaktadır. Gölde yerli olmayan tilapia isimli çiklit ise ürettiği yüksek miktardaki atık madde ve diğer çiklit türlerinin bağışıklığı olmayan hastalıklar sebebiyle ekosisteme karşı potansiyel bir tehlike arz eder. Gölde Ometepe ve Zapatera volkanik adaları ile Solantiname Takımadası bulunur. Gölde periyodik olarak çok kuvvetli fırtınalar olur ve göldeki ulaşımı engellerler. Ayrıca Pasifik Okyanusu istikametinde olan rüzgarlar gölde büyük dalgalar oluştururlar. Nikaragua Gölü'nde yapılan son 40 yıldaki çevre araştırmaları göldeki suyun ciddi anlamda kirlendiğini göstermiştir. Araştırmanın yapıldığı dönemde her gün yaklaşık 32 ton kanalizasyon atığının göle boşaltıldığı tahmin edilmektedir.
</div>
</body>
</html>
