<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image2.jpg') !important;"></div>
</br>
<div class="title"> Erie Gölü</div>
</br>
<div>
25.745 kilometrekarelik alanıyla Kuzey Amerika'daki göller bölgesindeki en büyük dördüncü göldür. En derin noktası 64 metre, ortalama derinliği ise 19 metredir ve Büyük Göller'in en sığ olanıdır ve bundan ötürü ortalama sıcaklığı diğer göllere göre daha yüksektir. Detroit Nehri ile beslenen Erie Gölü, Niagara Nehri ile Ontario Gölü'ne bağlanır. Amerika Birleşik Devletleri ve Kanada arasındaki resmi sınır Erie Gölü'nden geçer. Erie Gölü'nde 13'ü Kanada topraklarında, 18'i ABD topraklarında olmak üzere toplam 31 ada bulunur, bu adalar genel olarak gölün batı kısmındadır. Erie Gölü'nün su yenilenme süresi 2,6 yıldır. Erie Gölü'ne dökülen atık maddeler sebebiyle gölün belli bölgelerinde bir ötrofikasyon sıkıntısı vardır, yani göle dökülen azot ve fosfor etkisiyle göldeki bitki miktarı artmakta ve oksijensiz “ölü” bölgeler oluşturmaktadır. Göl 1970'li yılların başında ABD hükümeti tarafından ölü ilan edilmiştir. Bu tarihten başlayarak göl çevresinde bulunan sanayi faaliyetleri ve endüstriyel atıklar kontrol altına alınmaya başlanmıştır. Büyük Göller'in su hacminin %2'sini barındıran Erie Gölü, göllerdeki toplam balıkların %50'sine ev sahipliği yapar. Fakat göldeki artan alg miktarı, yaşayan balıklar için ciddi bir tehlike teşkil etmektedir. Bunun haricinde göle işgalci olarak gelen midye türleri gibi canlılar da ekosistemi etkilemektedir.
</div>
</body>
</html>
