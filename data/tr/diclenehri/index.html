<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image3.jpg') !important;"></div>
</br>
<div class="title"> Dicle Nehri</div>
</br>
<div>
Türkiye topraklarında doğan Dicle nehri sularını, Doğu Anadolu Dağlarından ve Elazığ yakınlarındaki Gölcük gölünden alır, toplam uzunluğu 1.900km ve havza alanı 258.000km2dir. Havzasındaki ülkeler, Türkiye, Suriye, Irak ve İran’dır. Türkiye topraklarındaki bölümü yaklaşık 520km uzunluğundadır. Güney Doğu Toroslarda Hazarbaba Dağı'nın güney kesimindeki bir kaynaktan doğar, Maden çayı adını alarak güneydoğuya doğru Diyarbakır şehrinin doğu kesimine paralel akar bu kesimde nehir vadisinin tabanı yaklaşık 600m'ye iner daha sonra Toros Dağları yamaçlarından inen, Kuruçay, Anbar çayı, Pamuk çayı, Hazroçayı, Batman ve Garzan sularını alır, Mardin yakınından Göksu ve Savur çayı da Dicle'ye katılır, Raman Dağının güney eteklerinde, Botan suyu ile birleşerek güneye yönelir. Bu akış esnasında, Cizre ilçesinin içinden Habur suyuna kadar 40 km boyunca Türkiye – Suriye sınırını oluşturur ve Habur suyu ile birleştikten sonra Irak topraklarına girer. Irak topraklarında dar boğazları aşar. Musul'da büyük ve küçük Zap suları ile birleşerek Mezopotamya ovasına ulaşır. Bağdat yakınlarında İran'dan gelen Piyale Nehri ile birleşerek Fırat Nehri'ne yaklaşır ve Basra'nın 65km yukarısında Fırat nehri ile birleşip Şatt'ül Arab adını alarak Basra Körfezine dökülür. Dicle ve Fırat nehirleri arasında kalan ve birçok medeniyete ev sahipliği yapmış olan bu bölgeye Mezopotamya denilmektedir, Fırat Nehri'nden daha kısa olmasına karşın Dicle daha bol suya sahip bir nehirdir, rejimi düzenli olmadığından zaman zaman taşkınlara sebep olmaktadır, tarih boyunca çeşitli uygarlıklar setlerle bu taşkınları önlemeye çalışmış fakat başarılı olamamışlar, Gerçek anlamda ilk baraj olan Kut Barajının yapımına 1939'da başlanmıştır, daha sonra 1958'de Samarra, 1961'de Dokham barajı sayesinde taşkınlar önlenebilmiştir. Dicle nehrinin Türkiye toprakları içinde kalan bölümünde ise, Kralkızı, Batman, Dicle gibi Hidroelektrik santralleri yer almaktadır.
</div>
</body>
</html>
