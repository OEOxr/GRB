<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="title">Avrupa-Kuzey Asya </div>
<br/>
<div class="image" style="background-image: url('image1.jpg') !important;"></div>
<br/>
<div>
Avustralya’dan sonra yeryüzünün en küçük ve yüzölçümüne göre kıyı uzunluğu en fazla olan kıtadır. Antartika’dan sonra yeryüzünde tropikal bölgesi olmayan Avrupa kıtasının bitki ve iklim bölgeleri güneyde astropikal Akdeniz iklim kuşağından Kuzey kutbu tundrasına kadar uzanır. Hayvan toplulukları açısından diğer kıtalara göre oldukça yoksuldur. Bunun nedeni çok yoğun bir insan nüfusunu barındırmasının yanında son bir milyon yıl içinde 4 kez buzullarla kaplanmasıdır. Kuzey kutbunun İskandinavya ile birleştiği kıyı şeridinde geniş huş ormanlarının oluşturduğu yaşam alanlarında eşsiz bitki ve hayvan toplulukları yaşamaktadır. İskandinav dağlarında yaşayan sansargiller familyasına bağlı obur (Gulo-gulo) bölgede en sık karşılaşılan etçil bir hayvandır. Buğdaycı bülbül huş ağacı ormanlarında yaşarlar.
İsveç Laponyası’nın kıraç askutup alanları yağmur kervan çulluğunun yaşamasına elverişlidir. Bu bölgede çok sayıda engerek yılanı vardır.
<br/>
Sivri doruklar ve derin vadileriyle Alpler Kuzey kuşlarına (Alp kızılca kargası, kaya ardıcı, duvar tırmanıcı kuşu, sarı ispinoz gibi) uygun yuva yapmalarına imkan sağlayacak coğrafi ortamı hazırlar.
Eskiden Alp dağlarının bir kesimini oluşturan Karpat dağlarının aşınarak yuvarlaklaşmış tepeleri ve yeşil bitki örtüsüyle ördek kartalı, tarla sincabı gibi doğu kökenli tipik dağ hayvanlarını barındırır.
Vahşi bir koyun türü olan ve bir tehlike sezdiğinde ıslığa benzer bir ses çıkaran muflonlar Korsika ve Sardinya’dan bütün Avrupa’ya yayılmışlardır.
Eski kuzey bölgesinin Asya kıtasında kalan; kuzeyde kutup bölgesi tundralara, güneyde Karakum, Pamir ve Himalaya dağlarının sınırladığı kıtayı bir uçtan diğer uca yatay olarak kesen bozkır ve çöl kuşaklarıyla büyük okyanus kıyılarına ulaşan coğrafyaya özgü nefes kesen canlı türleri yaşamaktadır. Sibirya, Hazar kaplanları ve soyu tükenmekte olan Przevalski atı gibi cinslerinin ilk çıktığı doğal çevrede yaşamlarına devam etmektedirler. Sibirya’daki Tayga dünyanın en büyük ormanıdır. Kapladığı alan Amerika’nın 1/3 kadardır. Tayga’da yaşayan büyük memeliler arasında en çok rastlananları Boz ayı ve bir geyik türü olan Avrupa Musudur. Güney bölgelerde Asya kızıl ve misk geyiği yaşar. Tayga’da kemirici hayvanlardan Sibirya sincabının yanında kürkü değerli Sibirya vizonu, samur gibi hayvanlara sıklıkla rastlarız. Göçebe tatar boylarına yurt olmuş bozkırların gür otları; bozkır antilopları, kızıl geyik ve karaca gibi hayvanlar için vazgeçilmez besin kaynağıdır. Adeta bir ot denizini andıran bozkırlar; toprak üzerine yuva yapan Doğu Nepal kartalına ve uçan kuşların en büyüklerinden biri olan Toya (Otis tarda) uygun yaşam koşullarını sağlar. Altay dağlarının çöle dönüşen bölgelerinde vahşi atların sonuncusu olan Przevalski atı yelelerinin dikliği ile evcil atlardan ayrılır.
<br/>
Kızıl kum soğuk çölünde İran ceylanı gibi memelilere, arap tavşanları gibi kemiricilere, agama ve çöl varanı, sarı engerek gibi sürüngenlere rastlamak mümkün.
Eski kuzey bölgesinin Asya bölümündeki Tien Şan dağları, Pamir dağları, Karanlık dağlar, Tibet yaylası ve Himalaya’lardan oluşan rakımı yüksek bölümlerde; geniş kulaklı ıslık çalan tavşan, bir tür kök faresi, dağ sıçanı gibi kemiriciler vardır. Kar parsı bölge faunasının en güzel hayvanıdır. Kar parsının en sevdiği av olan dev boynuzlu Sibirya dağ keçisidir. Koyunların en irisi Argali daha düz ve kıraç yaylalarda yaşar. Dağlarda yaşayan en büyük memeli olan Tibet sığırının sayıları günümüzde iyice azalmıştır. Sakallı kartal, Himalaya akbabası ve siyah akbaba gibi birçok leşcil kuş yükseklerde yaşarlar.
Eski Kuzey bölgesinin Mançurya , Kore’deki büyük havzaları ve Japonya, Sahalin ve Kuril Adaları içine alan bölümünde Avrupa’da görülen türlerin yanı sıra güneyde yaşayan hayvanlara da rastlanır. Sayıları yüz civarında kalan yaban domuzu, Avrupa musu ve karaca avlayarak yaşamını sürdüren Sibirya kaplanı bu bölgenin yerli türlerindendir. Ürkek ve çok akıllı olan ve 30’u aşkın ses çıkarabilen Japon makakı (sesli maymun), maymun türlerinin içinde en kuzeyde yaşayanıdır.
</div>
</body>
</html>
