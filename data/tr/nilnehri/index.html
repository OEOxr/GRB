<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image3.jpg') !important;"></div>
</br>
<div class="title"> Nil Nehri</div>
</br>
<div>
6,650 km ile Dünyanın en uzun nehridir. Afrika Kıtası'nın yarıdan fazlasını güneyden kuzeye doğru kat ederek Mısır Kahire de verimli Nil deltasını oluşturur, İskenderiye ve Dimyat'tan Akdeniz'e dökülür. Nil Burundi'de Doğu Afrika Göller Bölgesinde Kagera Nehri olarak doğar Uganda sınırlarını oluşturarak başladığı yolculuğunu Güney Sudan, Sudan ve Mısır topraklarını boydan boya kat ederek tamamlar. Havzasında bulunan ülkeler; Mısır, Sudan, Burundi, Ruanda, Kongo, Tanzanya, Kenya, Uganda ve Etyopya olup toplam Havza alanı 3,400,000 km2 ve denize döküldüğü kıyıların uzunluğu yaklaşık 300km’dir. Güneyden Kuzeye 8 coğrafi bölgeye ayrılabilir. En güneyde Doğu Afrika Gölleri bölgesinde doğan sular Beyaz Nil'in ana kollarını oluşturur, bu kollardan bazıları Victoria, bazıları da Mobotu gölüne girip çıkarak Uganda'daki Kabalega çağlayanlarında birleşirler. Sudan- Uganda sınırı yakınlarında ırmağın, Bahrülcebel (Dağ Irmağı) adını taşıdığı yerde ikinci bölge başlar bu bölgede yaklaşık 150km kadar kuzeye uzanan Irmak, Sudd adı verilen alçak bataklık ovada üçüncü bölgeye girerek Sudd'un kuzeyinde “Beyaz Nil” adını alır. Nil Nehrinin toplam su hacminin %30'unu sağlayan Beyaz Nil, 800km boyunca akarak dördüncü ve beşinci bölgeyi oluşturan Mavi Nil ve Atbara ırmakları Etyopya yaylaları ve Tana gölünü geçerek Hartum'da başlayan altıncı bölgede Beyaz Nil ile birleşerek Mısır'ın güneyindeki Asuan Barajına kadar akarlar. Bu bölgeye kadar 1800km süren bu akış bir “S” biçimi oluşturur ve 6 çağlayanla kesilir. Birinci çağlayanın kıyısında yer alan Asuan kentinde bulunan Asuan barajı dünyanın en büyük yapay göllerinden birisi olan Nasır gölünü oluşturmuştur. Barajın yapımı 1971 yılında tamamlanmıştır. Asuan ile Nil deltası arasında bulunan yedinci bölgede 725km boyunca akan nehir kıyılarında tarım yapılan alanları sulamaktadır bu bölgede ekonomi ,6000yıl öncesindeki eski Mısır Medeniyetinden beri nehre bağımlıdır. İlk barajlar 1861 de kurulmuş elektrik üretiminin yanı sıra tarım yapılan toprakların %20 artmasını sağlamışlardır. Sekizinci bölge ise 160km uzunluğunda, binlerce yıldır tasınmış verimli çökeltilerden oluşmuş Nil deltasıdır.
</div>
</body>
</html>
