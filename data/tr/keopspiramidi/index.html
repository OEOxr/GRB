<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-url('image3.jpg') !important;"></div>
<br/>
<div class="title"> Keops Piramidi</div>
<br/>
<div>
M.Ö 2500 yılları sırasında inşa edildiği düşünülen anıt, Mısır'ın başkenti Kahire'de bulunan “Gize”(El Giza) bölgesinde, ”Antik Gize Mezar Kenti” içinde yer alan üç piramidin en büyük ve en eski olanıdır. Taban kenarlarından her biri 230,37 metre olan kare planlı yapının, aşınmalar sonrası günümüzdeki yüksekliği ise 138 metre’dir, inşa edildiği tarihte 146 metre olduğu hesaplanmıştır, yine yapılan hesaplamalara göre kütlesi 5,9 milyon ton ağırlığında olup hacmi 2,500,000 m³’tür. Bu rakamlardan yola çıkan bilim adamları inşaatın yapım süresinin 20 yıl olabileceğini düşünmektedirler. 20.yy başlarına kadar, yaklaşık 4000 yıl boyunca kütle, hacim, ve yükseklik bakımından dünyanın en büyük ve yüksek yapısı olma özelliğini korumuş olan Keops, doğa koşullarının yıpratıcı etkilerine rağmen binlerce yıl ayakta kalmış olağanüstü bir eser olarak varlığını sürdürmektedir. Uzun bir zaman süresince  yüzlerce bilim adamı ve Mısır bilimci tarafından incelenmekte olan piramitin sırları hala çözülebilmiş değildir, Keops'un ilk ölçüm çalışmalarını 1880 –1882 yılları arasında yapan Sir Flinders Petrie; Piramidin geometrik yüzeylerindeki matematiksel ilişkileri ve oranları rastlantıyla açıklanamayacak kadar sistemli ve hassas olduklarından yapının tasarımını oluşturdukları sonucuna varmıştır, bu veriler binlerce yıl evvel Mısırlıların Pi sayısını ve altın oranları bildiklerini göstermektedir. Mısır Firavunu Khufu için inşa edilmiş bir anıt mezar olduğu düşünülen Keops, iki tapınak, bu iki tapınağı birbirine bağlayan bir yol ve piramit çevresinde yer alan “mastaba” adı verilen küçük mezar ve piramitlerden oluşan bir yapılar topluluğunun ana parçasıdır, Kahire şehrinin 20km güney batısındaki Antik Mısır Nekropolis'i Keops, Kefren ve Mikerinos piramitleri ile Kraliçe piramitleri, yollar ve vadi piramitlerinden oluşur aynı bölge içerisinde, yatakhane, fırın, yemekhane, hastane, mezarlık ve işçilere ait olduğu düşünülen lojman kalıntılarına rastlanmaktadır, keşif ve haritalama çalışmaları günümüzde halen devam etmektedir. Dünyanın yedi harikası içerisinde günümüze ulaşmış tek eser Keops piramididir.
</div>
</body>
</html>
