<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-url('image3.jpg') !important;"></div>
</br>
<div class="title"> Ganj Nehri</div>
</br>
<div>
      Hindistan'ın Kuzeyinde kutsal Badrinath ve Kedarnath kentlerinin kuzey kesiminde yaklaşık 4000 metre yükseklikteki orta Himalaya buzulundan doğan Alaknanda ve Bhagirathi adlı iki sel suyundan kaynaklanır, bu suların Devaprayag'da birleşmesiyle Himalaya'yı aşarak Hardvar ovasına giren yukarı Ganj oluşur. Nehir buradan sonraki yolculuğuna sağ kıyısından Cumna, sol kıyısından Godra, Gandak ve Kosi ırmaklarını kendisine katarak Ganj ovasına girer. Ganj vadisinin en önemli bölgesi endüstriyel yatırımların da yer aldığı Kalküta ve Hovrah’tır, Kalabalık kentleri, Yoğun tarım ve endüstri çeşitliliği ile bu bölge Hindistan'ın genel profilini oluşturmaktadır. Tarımda sulama amacıyla kollarından açılan kanallar bir yana bırakılırsa iktisadi yaşamda kendisinden çok az yararlanılan Ganj, daha çok Hindistan'ın kutsal nehri olması ile önem kazanmıştır. Hinduizm inancına göre Ganj nehri kutsaldır Tanrıça Ganga'yı temsil etmektedir ve kirlenmez, belirli günlerde nehirde yıkanmak günahlardan arınmayı sağlar bu nedenle Hindular nehirle iç içe yaşarlar, ölüler kıyıda yakılır ve külleri nehre atılır, hatta cesetlerin bir bölümü de yine nehre atılmaktadır. Ganj'ın kirlenmeyeceği inancıyla çeşitli endüstriyel atıklarla beraber her gün 1 milyar litre lağımın nehre aktığı tahmin edilmektedir. Devlet, arıtma ve engelleme çalışmaları yapmasına karşın Ganj yeryüzünün en kirli akarsularından biridir. Havza alanı 900,000 km2' yi kaplayan Ganj 2700 km uzunluğa sahiptir, havzasındaki ülkeler Hindistan ve Bangladeş tir. Yolculuğunun sonunda 105,000 km2’lik bir delta oluşturarak Bengal Körfezinden denize dökülür.
</div>
</body>
</html>
