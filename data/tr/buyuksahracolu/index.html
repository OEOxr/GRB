<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image5.jpg') !important;"></div>
<br/>
<div class="title"> Büyük Sahra Çölü</div>
<br/>
<div>
		Afrika kıtasının kuzey yarısı genellikle çöllerden oluşmaktadır. Bu alan Atlas Okyanusu'ndan Kızıldeniz'e oradan da Asya kıtasına kadar uzanan yaklaşık 2000 km genişliğinde ve 9,000,000 km2 alanı kaplayan, yeryüzünün en büyük ve en sıcak çölüdür. 2,5 milyon yıl yaşındadır. Ender olarak rastlanan kaya kuyuları ve yeraltı kaynaklarının beslediği küçük vahalar dışında çölde su yoktur. Büyük Sahra'nın çok az yerinde, yağış miktarı yılda 10 cm'yi bulur ve bu yağışlar da değişkendir. Çölde nemin asıl kaynağını çiğ oluşturur. Sahra'da 10 yıl boyunca hiç yağış almayan bölgeler olmuştur. Yaklaşık yüzölçümü A.B.D topraklarını kaplayacak büyüklükteki bu çöl üç ana bölgeye ayrılmaktadır; Hamada (taş ve kayalardan oluşan	yüksek düz alanlar); Reg (sert yüzeyli, eski sel sularından arta kalan geniş kum, çakıl ve taşlardan oluşan bölgeler) ve Erg adı verilen kum tepelerinden oluşan kum denizleri. Sahra'da Ahaggar ve Tibesti gibi yükseklikleri 3000 metreyi bulan dağlar da bulunmaktadır, buralar nispeten daha çok yağış alan bölgeler olup göçebelerin konaklamalarına elverişlidir. Büyük Sahra'da yaşayan bitki ve hayvanlar çöl koşullarına uyumlanmışlardır, bitkilerin yeraltında su depolamak ve buharlaşmayı en az seviyeye indirmek için geniş ve uzun kökleri vardır, sürüngenler sıcakkanlı hayvanlara göre sıcağa daha dayanıklıdırlar. Çölde yaşayan bütün canlılar için temel sorun, susuz yaşayabilmektir, addaks ya da Mendes antilobu ve Arap tavşanının bedenleri kuru besinler ve bitkilerden elde ettikleri suyu proteine çeviren fizyolojik özelliklerle donatılmışlardır. Büyük Sahra'da Petrol bulunmasından sonra çöl yaban yaşantısının hassas dengeleri bozulmuş, birçok çöl canlısının soyu tükenme aşamasına gelmiştir.
</div>
</body>
</html>
