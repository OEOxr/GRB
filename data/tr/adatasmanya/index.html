<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image4.jpg') !important;"></div>
<br/>
<div class="title"> Tasmanya</div>
<br/>
<div>
Avustralya Adası'nın güneyinde, Avustralya Adalar Topluluğu'nun 6 devletinden en büyüğüdür, çevresindeki küçük adalarla birlikte yaklaşık 68,000 km² yüzölçümüne sahiptir. Kuzeyden güneye 296 km, doğudan batıya 315 km uzunluktadır, Bass Kanalı ile Avustralya anakarasından ayrılmıştır. Oldukça engebeli bir araziye sahip olan Tasmanya Adası'nın batı rüzgarlarına açık ve bol yağışlı batı dağları sık bir yalancı kayın ormanı ile örtülüdür. 1500 metre civarındaki birkaç sivri doruk ve dağınık göllerden oluşan yaklaşık 800 ila 1000 metre yükseklikte ve orta kesimdeki platolar yaz aylarında büyükbaş hayvanların yayıldığı geniş otlaklarla kaplıdır. Doğu kesimlerdeki dağlar daha az yağış alır ve tepeleri okaliptüs ormanları ile örtülüdür. Kuzeyden güneye doğru uzanan bu ovalar denizinde; tarım, hayvancılık yem bitkileri, patates ve elma yetiştirilir, ada genelinde balıkçılık etkindir. Bakır, çinko, kurşun ve tungsten başlıca yer altı zenginlikleridir. Coğrafi ve genetik olarak izole olan Tasmanya'da eşsiz bir fauna ve flora vardır. Tür çeşitliliği çok yüksektir, adada bulunan pek çok bitki türü Tasmanya'ya hastır. Tasmanya kaplanının adada yok edilmesinden sonra Tasmanya canavarı olarak bilinen hayvan dünyanın en büyük etobur keselisi kalmıştır ve doğada yalnızca Tasmanya'da bulunur.
</div>
</body>
</html>
