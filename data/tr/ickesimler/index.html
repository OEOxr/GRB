<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-image: url('image5.jpg') !important;"></div>
<br/>
<div class="title"> Nil nehrinin kaynağı ve Afrika’nın iç kesimleri</div>
<br/>
<div>
Yüzyıllar boyunca verimli toprakları ile Nil nehri vadisi ve nehrin kaynağı insanlar için merak konusu olmuştu. M.S. 150 yıllarında Yunanlı bir coğrafyacı olan Ptolemaios derleme bilgilerin ışığı altında bir harita çizmiş ve Afrika’da karlarla kaplı dağların yakınlarında Nil nehrinin kaynağı olduğunu düşündüğü iki göl' ü işaret etmişti. Bu bilgiler 1840'larda Alman misyonerlerin karlarla kaplı iki dağ gördüklerini bildirmeleri ile tekrar gündeme geldi. Gördükleri dağlar Kilimanjaro ve Kenya dağı idi. 1856'da Londra Kraliyet Coğrafya Derneği konuyu araştırmak için Richard Burton (1821-1890) ve John Hanning Speke (1827-1864)'i o tarihlerde önemli bir köle pazarı olarak bilinen Zanzibar'a gönderdi. Ekip 1857 yılında günümüzde Tanganika Gölü olarak bilinen Ujiji Denizine doğru hareket etti. Yolculuk boyunca çeşitli hastalıklarla mücadele ederek1858 yılı kışında Ujiji denizine ulaşmayı başardılar. Burada yaptıkları araştırmalar sonunda Gölün Nil'in kaynağı olmadığını öğrenerek Tabora'ya döndüler.
  <br/>
  Burada kaşiflerin yolları ayrıldı Speke adını yerlilerden duyduğu ve kuzeyde olduğu söylenen Nyanza Gölünü bulmak için yola düştü. Yaklaşık iki hafta süren rahat bir yolculuktan sonra gölün güney kıyılarına ulaştı. İngiltere kraliçesinin şerefine göle Victoria Gölü adını vererek Tabora’ya döndü. Speke Nil'in kaynağını bulduğundan emindi fakat bu iddiayı destekleyecek yeterli kanıtı yoktu. 1864 yılındaki şüpheli ölümünün ardından yıllar sonra kaşif ve gazeteci Henry Morton Stanley Viktorya Gölünün Nil Nehri'nin kaynağı olduğunu ispatladı. Bu arada 1852-56 yılları arasında İngiliz kaşif David Livingstone yerlilerin gürüldeyen duman olarak adlandırdıkları büyük şelaleleri ilk gören ve onlara Viktorya şelalesi adını veren aynı zamanda Afrika’yı boydan boya yürüyerek geçen ilk Avrupalı olmayı başarmıştı. H. M. Stanley ve David Livingstone 1871'de Tanganika gölünde karşılaşarak tanıştılar ve üç hafta süresince gölün kuzey kıyılarını keşfe çıktılar.1873'te Livingstone'nun ölümünün ardından 1887'de Stanley son bir kez daha Afrika’ya giderek kıta üzerindeki keşiflerin sonuncusunu gerçekleştirmişti. Bu keşiflerin neticesinde Afrika Kıtası Avrupalılar tarafından sömürgelere dönüştürülmeye başlanmıştır.
</div>
</body>
</html>
