<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="title"> Afrika</div>
<br/>
	<div class="image" style="background-image: url('image1.jpg') !important;"></div>
	<br/>
  <div>
Yeryüzünün hayvan ve bitki topluluğu bakımından en zengin bölgesidir. Kıtanın orta kesimine egemen tropikal ormanları; çöller, çayırlar, ılıman bölgeler çevreler.
Besin zincirini en net gözlemleyeceğimiz hayvan coğrafyasının Etyopya bölgesinde dünyanın en geniş otlaklarına ve en büyük sürülerine rastlayabiliriz. Bu sürüleri avlayarak yaşamlarını sürdüren dev kedigiller, biyolojik olarak leş yeme işlevini yerine getiren akbabalar, sırtlan ve yırtıcı köpekler doğal hayatın vazgeçilmez aktörleridir.
<br/>
Savan otçuları genellikle ot yiyerek beslenirler. Bazıları otların yanı sıra, fidanların ve ağaçların taze sürgünlerini ve dallarını yerler. Bir ulusal park olan Serengeti de yarım milyondan çok yaban hayvan yaşamaktadır.
Bufalo, zebra, antilop, topi, Thomson ceylanı gibi toynaklı hayvanlar aralarında rekabet oluşturmadan otlayarak yaşamlarını sürdürürler.
Her hayvan kendinden sonrakine yararlı olacak şekilde otlar. Afrika’da yaşayan yırtıcı hayvanların başında aslan, leopar, çita, dingo gelmektedir. Bunun yanı sıra serval, yarasa, kulaklı tilki, misk kedisi, porsuk ve şeritli mongos gibi küçük boyutlu yırtıcılarda bölgede yaşamaktadırlar. Sırtlan, çakal ve akbabalar gibi çeşitli leş yiyen türler yırtıcıların hemen yanında yer almaktadırlar.
<br/>
Filler, uzun bacakları ve boynu ile zürafalar, gergedanlar ve su aygırları Etyopya bölgesi
faunasının en iri hayvanları arasındadır. Tropikal ormanların vazgeçilmez üyelerinden biri olan maymun türlerinden Mangabey, Mandril, Mona, Potto, Şempanze, Goril, Greza maymunu ve cüce Galago ekvator çizgisinin batıda Atlas Okyanusu doğuda Büyük Rift Valey‘e kadar içine alan bölgede yaşarlar.
Orman hayvanları kendilerini çevreye kamufle eden değişik renklerle donanmıştır. Kamuflajı en ileri taşıyan hayvan Bukalemun; saniyenin 1/25’i kadar bir zamanda hızlandırıcı kası yardımıyla dilini dışarı fırlatarak ve dilinin üzerindeki sümüksü zamkın yardımıyla böcekleri yakalamaktadır.
Tanganyika gölü, Bishoftu yanardağ gölü ve Victoria göllerini kapsayan Büyük Rift bölgesinin sığ kıyılarında çok sayıda flaman kuşları için besin kaynağı oluşturan su bitkileri, yosunlar, mikroskobik canlılar yetişmektedir.
<br/>
Dünyanın en büyük çölü olan Büyük Sahra’da yaşayan bütün canlılar için temel sorun susuz yaşayabilmektir. Hayvanlar ve bitkiler, su gereksinmelerini karşılamak için yapısal değişimler geçirmiştirler. Bir antilop türü olan Addaks susuz çevre koşullarına uyum göstermiştir. Addaks hiç su içmez su gereksinimi beslendiği bitkilerden alır. Küçük çöl memeli hayvanlarında su yitirmelerini önleyen özel böbrek yapısı gelişmiştir. Çöl tavuğu su bulmak üzere uzaklara uçar, su bulduğunda göğüs tüylerini ıslatarak suyu yavrularına taşır. İri ve sivri kulaklı çöl tilkisi, kulaklarının sayesinde beden sıcaklığını dengeler.
</div>
</body>
</html>
