<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>
	<div class="image" style="background-image: url('image3.jpg') !important;"></div>
	<br/>
	<div class="title"> Alpler</div>
	<br/>
	<div>
Avrupa Kıtası’nın yay şeklinde uzanan ve yaklaşık 300.000 km2’lik alana yayılmış sıradağlarıdır. Avrupa Alp’leri, Fransa, İtalya, İsviçre, Almanya, Liechtenstein (Lihtenştayn), Avusturya, Slovenyave Hırvatistan‘da yer almaktadır. Batı Orta ve Doğu Alpler olmak üzere üç ana bölgede incelenebilir. Batı Alplerine Maritime, Cotian, Dauphine, Graian, Pennine Alpleri örnek gösterilebilir, Maritime Alpleri İtalya ovaları ve Akdeniz Riviera’sı boyunca yükselerek yer yer 3000 metre civarında zirveler sergilemektedir. Pennine Sıradağları yaklaşık 100 km uzunluğunda olup Fransa ile İtalya’nın birleştiği noktada 4810 metre yüksekliğiyle Avrupa’nın en yüksek tepesi olan Mont Blanc tepesinin yer aldığı bölümdür. Pennine Alplerinin diğer ucunda ise 4634 metre yüksekliğindeki Monte Rosa zirvesi ile İsviçre İtalya sınırında bulunan 4478 metre yükseklikteki Matterhorn zirvesi yer almaktadır. Orta Alplerin bir diğer kolu da Ren Nehri vadisi eteklerinde yükselen Bern Alp’leridir, Finsterraarhorn (4274m) Aletschhorn (4195m) Jungfrau (4158m) tepeleri İsviçre Alplerinin en göz alıcı dağ manzaralarını oluştururlar. Doğu Alpleri ise daha alçak olmakla beraber vadilerinde yer alan sık ormanları ile dikkati çeker Bavyera Alpleri bu bölgeye iyi bir örnektir. Alp Dağları Yüksek bölgelerinde, kutup bölgelerine has buzul ve buzulların yataklarını oluşturan buz nehirleri yer almaktadır, bunlardan en büyüğü 1690 km2 büyüklüğündeki Alesch buzuludur. Alplerde Buzulların oluşturduğu birçok göl bulunmaktadır. Kuzey İtalya’da Maggiore ile Como İsviçrede ise Cenevre, Lucerne ve Constance en bilinenleridir. Ren, Po ve Rhone gibi Avrupa’nın önemli nehirleri de Alp Dağları derelerinden beslenirler. Zengin bitki örtüsüne sahip Alplerde iklim, yüksekliklere göre değişim göstermekle birlikte genellikle ılımandır, güney eteklerindeki ovalarda (Kuzey İtalya) üzüm bağları ve zeytinlikler bulunur. Vadilerde, meşe, kayın, daha yüksek kesimlerde karaçam ve ladin ormanları ve bu ormanların bitiminde çayırlıklar başlar. 2000 metre civarında dağ çiçeklerine rastlanmaktadır. Keklik, Ağaçkakan, ormantavuğu ile su kuşları gibi türler oldukça zengindir. Alaca Karga, Kuzgun, Kartal oldukça sık görülen kuşlardır, akarsu ve göllerde ise birçok balık türü yaşamaktadır. Alp Dağları, Tarıma elverişli olmamakla beraber hayvancılık süt ve peynir üretimi açısından dünyaca ünlüdür, olağanüstü dağ manzaraları ve elverişli iklimiyle Dağ turizmi ve kış sporlarının en önemli merkezi konumundadır. Ulaşım ile ilgili var olan 50’den fazla geçidin yanı sıra daha sonra yapılan birçok geçit, köprü ve tünellerle ülkeler birbirine bağlanmıştır, dünyanın en uzun otomobil tüneli olan Mont Blanc (11,6 km) Alplerde yer almaktadır.

</div>
</body>
</html>
