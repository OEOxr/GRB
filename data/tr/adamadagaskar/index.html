<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image2.jpg') !important;"></div>
<br/>
<div class="title"> Madagaskar</div>
<br/>
<div>
Afrika Kıtası'nın güney doğusunda, Hint Okyanusunda, Mozambik Boğazı ile Mozambik ve Afrika kıtasından ayrılır, yüzölçümü 587,000 km² ve yaklaşık 12 milyon nüfusa sahip dünyanın dördüncü büyük adasıdır, resmi dili Malgaşça ve Fransızca’dır. Kuzeyden güneye 1600km uzunlukta ve ortalama 500 km genişlikte, büyük bölümü granit ve kuvarsitten oluşan yanardağ yüzey şekilleri ile engebelenen bir yüksek kara parçasıdır. Mozambik boğazına doğru akan Mahacamba, Betsiboka, Tsiribihina, Mangoky başlıca ırmaklardır. Madagaskar Adasında coğrafi konumu nedeniyle birçok iklim bölgesi gözlemlenmektedir, doğu yamaçları Alize rüzgarlarına açık ve bol yağışlıdır, ortalama sıcaklık yüksektir ve ekvatora yakın olan kuzey kesimlerde yaklaşık 4° daha artış gösterir. Buna karşın yükseklikler arttıkça sıcaklık azalır ve büyük tropikal ormanlar yerlerini “Savoka” denilen ormanlara bırakırlar, orta kesimlerindeki yüksek yerler daha az yağış alır ve ısı daha da düşüktür yıllık ortalama 16 ila 17 derecelerde seyreder ve kurak mevsimi belirgindir, tarım alanlarının çoğalması nedeniyle ormanlık alanlar oldukça azalmış, adeta yok olmuş yerine cılız çayırlar oluşmuştur. Batı bölümün alçak ve rüzgara açık topraklarında yağışlar azalır ve kurak mevsim uzundur. Güney ve güneybatı ucuna doğru daha da kuraklaşarak bitki örtüsü kuru çalılara dönüşür. Halk, Afrikalı, Arap, Malaya-Polinezyalı, Çinli, Hintli, ve Pakistanlıların karışımından oluşmuştur. Nüfusun en yoğun olduğu yerler; orta kesim yüksek toprakları, doğu, kuzey ve kuzeybatı kıyılarıdır. Bir tarım ülkesi olan Madagaskar’da; pirinç, şekerkamışı, tarçın, vanilya, kahve, karabiber, kakao, tütün başlıca ürünleri oluşturur.
  </div>
</body>
</html>
