<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-url('image4.jpg') !important;"></div>
</br>
<div class="title"> Ren Nehri</div>
</br>
<div>
  Batı Avrupa'nın en önemli nehirlerinden Ren, İsviçre Alplerinde doğar. Konstanz Gölüne kadar uzanan yukarı bölümü, Ön Ren (Vorderrhein) ile Art Ren (Hinterrhein) in birleşmesinden oluşan dağ seli suyudur, derin ve dar bir vadi boyunca kuzeydoğuya hızla akarak Konstanz Gölüne ulaşan Ren, gölün batısından çıkarak Basel'e ilerler, bu bölgede İsviçre ve Almanya tarafından ortaklaşa yararlanılan birçok hidroelektrik santralinin yapımına olanak sağlamıştır. Basel'den sonra kuzeye yönelen nehir verimli tarım arazilerinin oluşturduğu vadide akarken batısında Fransa'nın Voj dağları doğusunda ise Almanya'nın Kara Ormanları arasından geçerek kuzeyde doğudan gelen Main ve Neckar nehirleri ile birleşir. Bu noktadan sonra çok dar bir vadide dik yamaçların arasından geçerek Koblenz'de ünlü şaraplarıyla tanınan vadisinde Moselle Nehri'ni de kendisine katarak derin vadinin son bulduğu Bonn'a ulaşır. Aşağı Ren bölgesinin başladığı Köln 'de ovaları sulamaya başlar. Düsseldorf'ta yoğun endüstriyel tesislerin yer aldığı Ruhr Bölgesine girer. Ren, Basel'den Kuzey Denizine döküldüğü Rotterdam'a kadar etkili bir ulaşım yoludur. Orta çağdan beri kıyılarında kurulmuş kentlere refah getirmiştir. Modern sanayinin gelişimiyle rolü daha da artan Ren, ulaşım imkanlarıyla Ruhr havzasının gelişmesinde çok önemli bir etken olmuştur, Almanya –Hollanda sınırındaki yoğun trafiği ile dünyanın en çok kullanılan nehirlerinden biridir. 1992 yılında tamamlanan çalışmalar sonucunda büyük gemilerin geçmesine olanak sağlayan bir kanalla Tuna Nehrine bağlanmıştır. Avrupa'nın denizden uzak en büyük limanı olan Duisburg ve ikinci büyük liman kenti Mannheim Ren Nehri üzerinde yer almaktadır. Büyük mavnalar Strazburg, daha küçükleri ise Basel'e kadar ulaşım sağlamaktadırlar. 185,000 km2 havza alanına sahip olan nehir 1230km yol kat etmektedir. Hollanda topraklarında Ren 1 km genişliğe ulaşır, Kuzey Denizine dökülmeden önce Waal, Lek, Ijssel olarak üç kola ayrılarak denize ulaşır. Lek nehri ağzında, Avrupa'nın en büyük limanı olan Rotterdam kenti yer almaktadır.
</div>
</body>
</html>
