<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image4.jpg') !important;"></div>
<br/>
<div class="title"> Yeni Gine</div>
<br/>
<div>
785,753 km² yüzölçümü ile dünyanın en büyük ikinci adasıdır, Avustralya Kıtasının kuzeyinde yer almaktadır. Batısı Endonezya'ya ait olup, doğusunda ise Papua Yeni Gine yer almaktadır. Batıdan doğuya doğru 2000 km uzanan sıradağlar, platolarla ve düzlüklerle birbirinden ayrılan ve 5039 metreye kadar yükselen kıvrımlı, kireç taşlı büyük kütlelerden oluşur, pek çok Fay bulunan bölge sık sık depremlerin olduğu ve Yanardağların faaliyetlerini sürdürdüğü bir coğrafyadır. Puncak Jaya adlı dağ 4,884 metre ile adanın en yüksek dağıdır. Kuzeyde uzun bir çöküntü havzası kıyı sıradağlarıyla kuzey kıyılarından ayrılır, güneyde ise Fly ve Digoel ırmaklarının beslediği bataklık ovalar ve geniş dağ etekleri yer alır, bu bölgede sıcak ve çok yağışlı bir Ekvator iklimi görülür, yalnız güneydoğu bölgelerde kurak bir iklim başlar ve ormanlar yerini savanlara bırakır. Dağlar, oldukça bol yağış alır ve yamaçlar zengin ormanlarla örtülüdür yüksek doruklarda ise küçük buzullar görülür. 6,400,000 kişilik Ada nüfusunu, genel bir adlandırma ile Papualar olarak anılan çok çeşitli halk toplulukları oluşturur; yüksek yerlerde yaşayanlar tatlı patates gibi yumrulu bitki tarımı ile toplayıcılık ve avcılık yaparlar. Alçak bölgelerde ise Hindistancevizi, kahve, kakao önemli gelir kaynaklarını oluşturur.
</div>
</body>
</html>
