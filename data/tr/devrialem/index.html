<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background-url('image4.jpg') !important;"></div>
<br/>
<div class="title"> Devrialem(Macellan)</div>
<br/>
<div>
  Dünyanın çevresinde yapılan ilk sefer ticaret ve sömürgecilik amacını taşıyordu ve Portekizli Aristokrat kaşif Macellan komutasında gerçekleşmişti. Daha öncede ticari amaçlı seferler gerçekleştirmiş olan Macellan Portekiz Kralı ile yaşadıkları bir anlaşmazlık yüzünden İspanya adına denize açılıyordu. İspanyollar, değerli baharatlarıyla ünlenmiş doğudaki Maluku adalarını ele geçirmek istiyorlardı. Macellan ise farklı bir rotayı takip etmek istiyordu Portekizlilerin her zaman kullandıkları Afrika çevresini dolaşarak doğuya yöneldikleri rotayı takip etmektense, batıya giderek Amerika kıtasının güney ucundan dolaşıp yine batıya devam ederek Maluku’ya ulaşmayı hedefliyordu. Sonunda İspanya Kralı Carlos'un finanse ettiği bu yolculuk yaklaşık 300 adam ve Trinidad, Vittoria, Santiago, Concepcion, San Antonio adlarındaki beş geminin 1519'da İspanya’dan ayrılması ile başlamış oldu. Fakat yolculuk Macellan'ın hesaplarından çok uzun sürmüş Güney Amerika kıyılarına geldiklerinde dondurucu kış soğukları ile karşılaşmışlardı, Patagonya kıyılarına geldiklerinde soğuk ve erzak azlığı nedeniyle isyanlar başlamıştı ve gemilerinden Santiago batmıştı. Diğer gemiler çok zorlu koşullar altında günümüzde Macellan Boğazı olarak adlandırılan dar boğazdan geçerek Büyük Okyanus'a ulaşmayı başardılar ve böylece Macellan Doğuya giden başka bir yol olduğunu ispatlamış oldu. Yolculuğun koşulları ise daha da kötüye gidiyordu okyanusu geçerlerken San Antonio filodan ayrılarak kaçmış beraberinde erzağın büyük bölümünü de götürdüğü için Marshall adalarına ulaşana kadar gemicilerden bir bölümü açlıktan öldüler. Filipinler’e ulaştıklarında ise yerli kabileler arasında çıkan bir savaşa karışan Macellan ve kırk denizcisi öldürüldü.
  Seferi tamamlamak Kaptan Sebastian del Cano ve geriye kalan yaklaşık 100 denizciye kalmıştı. Personel yokluğundan Concepcion'u orada bırakarak yola devam ettiler. 1521 yılında Maluku adalarına ulaşmayı başardılar. Geriye iki gemi kalmıştı. Trinidad ve Vittoria. Gemiler satın alınan baharatlarla yüklendi, geri dönüş şansını artırmak düşüncesi ile iki farklı yol kullanmaya karar verdiler. Trinidad doğuya Panama'ya yöneldi, İspanyollara ait bir bölgede olmasına rağmen Portekizlilerin saldırısına uğradı. Vittoria ise batıya yöneldi Portekiz ticari yolunu kullanarak 1522'de İspanya’ya ulaştığında üç yılda dünyanın çevresini dolaşmıştı.

</div>
</body>
</html>
