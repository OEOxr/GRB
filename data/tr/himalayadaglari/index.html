<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>

	<div class="image" style="background-image: url('image3.jpg') !important;"></div>
	<br/>
	<div class="title"> Himalaya Dağları</div>
		<br/>
<div>
Arakan ile Hindukuş arasında 2800 km boyunca uzanan dünyanın en yüksek sıradağlarıdır. Değişken olan genişliği, Ganj ovası ile Kailas’ın Transhimalaya zinciri arasında yaklaşık 300 km’yi bulur. Pakistan, Hindistan, Bhutan, Çin, Tibet topraklarında yer alan Himalayaların ve yeryüzünün en yüksek tepesi “Everest” 8,848 metre yüksekliğindedir ve Nepal ile Tibet sınırında yer almaktadır. Himalaya, Hindistan kıta bloğunun kayması ve Avrasya ile çarpışmasından oluşmuş, Alp tipi dağ zinciridir.1000 metrenin üstünde, ılıman ve soğuk iklim kuşaklarına rastlanır, ormanların üst sınırı 4000 metre civarında son bulur, 5000 metre civarında sürekli karların alt sınırı başlar. Himalayalarda , değişik nem dağılımı gözlemlenir; Doğu kesimler çok nemli, orta kesimlerde Muson iklimi hakim, Batı kesimlerde kurak ve kışları yağışlı Akdeniz iklimi, Transhimalaya kesiminde ise çöl iklimi hakimdir. Himalayaların tamamında yaklaşık 30 milyon insan yaşamaktadır, bunların büyük çoğunluğu 1000 ila 2500 metre yükseklikte sıcak-ılıman kuşakta yer alan köylerde yer almaktadır, Kent yaşamı, alçak vadilerde (Kangra, Dehra) siyasal ve dini merkezlerde (Katmandu, Srinagar) ve uygun iklimi olan yerlerde (Simla,Darciling) oluşmuştur. 2000-2500 metre civarında, iki ekolojik çevre arasında yer alan geçiş bölgesinin altında, Taraçalı tarım tipinin uygulandığı ve yılda iki kez ürün (buğday, patates, mısır, pirinç) alınmasına imkan veren, tropikal ve sıcak-ılıman iklimler hakimdir. Bu yükseltinin üst kısmında ise, aralıklı taraçalarda yapılan tarım ve hayvancılık görülür, batıda ise yaylaya çıkma uygulamasına dayalı hayvancılığa rastlanır. Dağcılık, Himalayaların her zaman ilgi çekici bir bölge olmasına neden olmuştur. İlk keşif çalışmaları, Hindistan Jeodezi Dairesi topoğrafları tarafından 1930’lu yıllarda noktalama çalışmaları ile başlamış, kısa süre sonra gelmeye başlayan dağcı kafilelerinin serüvenleri ile devam etmiştir. 1930–1940 yılları arasında 8000 metre yükseklikteki tepelerin hiçbirine çıkılamadı 1936 yılında çıkılabilen en yüksek yer 7816 metre yükseklikteki Nanda Devi tepesidir. 1945’ten sonra teknolojinin de gelişmesi ile 8000 metre ve üstü zirvelerin hepsine çıkılmaya başlandı, Annapurna’ya 1950’de, Nanga Parbat ve Everest’e 1953’te çıkıldı. Ağustos 1980’de Reinhold Messner Everest’in kuzey yamacına tek başına çıktı. 17 Mayıs 1995’te Everest’e çıkan ilk Türk Nasuh Mahruki olmuştur.
</div>
</body>
</html>
