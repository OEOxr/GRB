<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image3.jpg') !important;"></div>
</br>
<div class="title"> Kolorado Nehri</div>
<div>
    Kuzey Amerika'nın güneybatısı ile Meksika'nın kuzeybatısında yer alır. Yaklaşık 2.330km uzunluğundaki Kolorado nehrinin havza alanı 640.000km2’dir. Yolculuğu boyunca Kuzey Amerika da 7, Meksika da ise 2 eyalet kat eder. Doğum yeri A.B.D'de Kolorado eyaletinde bulunan Kayalık Dağlar Ulusal Park'ında (Rocky Mountain National Park) yer alan Granby gölünün 40km kuzeyinde yer alan küçük bir kaynaktır. Çevresindeki dağ sularının katılımıyla, doğudaki çiftlik alanlarını sulayarak yoluna devam eden Kolorado nehri, ilk Kanyonunu bu bölgede oluşturur. (Little Yellowstone Canyon). Kawuneeche Vadisinde genişleyen nehir Granby kasabasına paralel akarak Kayalık dağlar Ulusal Parkı bölgesinden çıkar. Kolorado Eyaleti içerisinde Fraser River, Blue River, gibi ırmakları da kendisine katarak ve kanyonlar oluşturarak Utah Eyaletine ulaşır. Kolorado nehri üzerinde 20'den fazla baraj ve yüzlerce sulama tesisi yer almaktadır, Nehir, Utah topraklarında GreenRiver ile birleşir, Fruita yakınlarında güneybatıya yönelirken Dolores River ile birleşerek Utah eyaletinden çıkmadan Powell Gölüne dökülür. Kuzey Amerika kıtasında yer alan Kanyonların oluşum sebebi Kolorado nehridir. Arizona eyaletine ulaşana kadar Arches Ulusal Parkı (Moab yakınlarında) ve Dead Horse Point Eyalet parkını kat eden nehir, Arizona'da Kanyonlar Bölgesi Ulusal Parkını oluşturmaktadır. Page kasabasının güneyinde, Dünyaca ünlü "At Nalı Kanyonu'nu (Horseshoe Bend) oluşturur. Daha sonra Lees Ferry ve Paria ırmakları ile birleşerek Marble Kanyonu'nu meydana getirirler, kanyon'un güney ucunda Küçük Kolorado nehri ile birleşerek aniden batıya yönelir ve platosunda kıvrımlı bir çatlaktan akarak" Büyük Kanyon" (Grand Canyon) ve Büyük Kanyon Ulusal Park'ını oluşturur. Yaklaşık 400 km uzunluktaki parkta 30km boyunca yüksekliği yer yer 1600metreye varan ve olağanüstü güzellikteki renkli kayalıkların oluşturduğu Kanyonlardan ve dar geçitlerden geçerek yoluna devam eder. Nevada eyaletinde Virgin River ile birleştikten sonra Mead gölüne dökülür. Amerika'nın en önemli barajlarından Hoover barajı burada yer alır ve Las Vegas kentinin tüm enerji ihtiyacını karşılamaktadır. Daha sonra keskin bir dönüşle güneye yönelen nehir, Arizona ve Nevada eyaletlerinin sınırını oluşturarak güneye doğru devam eder ve Kaliforniya –Arizona sınırını oluşturduğu bu bölgede Davis Barajı, Parker Barajı, Palo Verde ve İmperial gibi tarım alanlarının sulanmasında da kullanılan baraj sularını oluşturur. Meksika topraklarına doğru ilerlerken Yuma kenti civarında Gila nehri ile birleşir, alçak arazilerde ve deniz seviyesinde akarken Meksika tarım arazilerini sulayan Morelos barajına girip çıktıktan sonra Kaliforniya körfezine dökülür.
</div>
</body>
</html>
