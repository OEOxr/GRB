<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
<div class="image" style="background: url('image2.jpg') !important;"></div>
</br>
<div class="title"> Tuna Nehri</div>
</br>
<div>
Avrupa Kıtası'nın ikinci büyük ırmağıdır. Uzunluğu 2850 km havzasının yüzölçümü 800,000 km2’dir. Kaynağı, Almanya'nın güneyinde yer alan Kara Orman (Schwarzwald) bölgesinde Brege ve Berigach dağ ırmaklarının 678 metre yükseklikteki Donaueschingen'de birleşmesiyle oluşur ve batıdan doğuya doğru yaptığı yolculukta Avrupa'nın büyük dağ sistemleriyle bağlantısını hiç kesmez. Orta Avrupa'nın büyük ovalarından bazılarını aşsa da, deltasına ulaşıncaya kadar, Alp'lerin, Dinar Alp'lerinin, Karpat'ların ve Balkanların sularını getiren kollarla beslenir, sularının büyük bölümünün kökeni ve rejimi bakımından bir Alp akarsuyudur. Karadeniz'e döküldüğü Sulina'ya kadar süren yolculuğu sırasında; Almanya, Avusturya, Slovakya, Macaristan, Hırvatistan, Sırbistan, Bulgaristan, Moldova, Ukrayna ve Romanya olmak üzere toplam 10 ülkenin topraklarında akmaktadır. Tuna Nehri, havzasında yaklaşık 100 kadar ırmak ve nehir tarafından beslenmektedir. Bunlar arasında; Drava, Tisa, Sava, Morava, Olt ırmakları sayılabilir. Nehir taşımacılığına elverişlidir, yaklaşık 2,400 km'lik bölümünde yoğun taşımacılık yapılmaktadır. Hollanda'dan Ren Nehri ile başlayan yolculuk kanal geçişleri sayesinde Tuna'ya bağlanarak Karadeniz’e kadar sürdürülebilir.
</div>
</body>
</html>
