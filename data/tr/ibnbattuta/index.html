<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />
<meta name="viewport" content="width=320; initial-scale=1.0; minimum-scale=1.0;"/>


</head>
<body>
<div class="image" style="background-image: url('image3.jpg') !important;"></div>
<br/>
<div class="title">İbn Battuta</div>
<br/>
<div>
1325 yılında Mekke kentine Hacca gitmek amacı ile yola çıkan ve Faslı bir Müslüman olan İbn Battuta'nın yolculuğu esnasında yaşadığı olaylar, onu daha uzak ve bilinmeyen yerlere yolculuk etmeye yöneltir. Bu sayede İbn Battuta, batılılarca bilinmeyen Ortadoğu, Afrika ve Uzakdoğu’ya serüvenler ve tehlikelerle dolu yolculuklar gerçekleştirmiş, bu yolculukları esnasında Arap alfabesi ile yazılmış ayrıntılı kayıtlar ve notlar kaleme almıştır. İbn Battuta, deniz yolunu kullanarak Cidde'ye gitme düşüncesi ile Mısırdan geçip Kızıldeniz’e ulaştığında kendisini kabileler arasındaki bir savaşın tam ortasında bulunca planını değiştirerek Kahire’ye döndü Kudüs ve Şam'ı dolaşıp Mekke kentine ulaştı. Mekke’den kuzeye giderek Bağdat'a geldiğinde kentin Moğollar tarafından yerle bir edildiğini görünce Anadolu’ya yöneldi. Bir süre Anadolu’yu gezdikten sonra hukuk eğitimi görmek için Mekke’ye geri döndü. Yeni yolculuklar için yeterli parası olduğunda tekrar yollara düştü. Kızıldeniz’i geçerek Aden'e ulaştı, bir Arap yelkenlisiyle Somali’deki Zaila’ya oradan Mombasa ve Kilva kıyılarına ulaştı. Daha sonra Arabistan’ın güney kıyılarını takip ederek Basra körfezine oradan da Arap yarımadasına geçerek Mekke’ye döndü. Kısa bir süre sonra kuzeye doğru yola çıkan İbn Battuta, Suriye, Kırım ve Kafkas Dağlarından sonra Orta Asya'ya Afganistan ve Hindistan'a oradan deniz yoluyla Çin'e ulaştı. 1349 yılında Malezya – Hindistan yolu ile memleketi Fas'ın Fez kentine geri döndü.
</div>
<br/>
<div class="title">Tehlikeli Yolculuk</div>
<br/>
<div>
  İbn Battuta Afrika'nın ortalarına kadar ilerlediği bu yolculuğuna başladığında 1352 yılıydı. Mali'ye ulaşabilmek için Sahra çölünü geçmesi gerekiyordu. Hem fiziksel koşulların zorluğu hem haydut saldırıları tehlikesi yüzünden zaman zaman Kervanlara katılarak Terhazza, Tasarahla, Walata'ya ve tüm tehlikelerine rağmen Sahra çölünü geçmeyi başararak Mali'ye ulaştıktan sonra Nijer Nehri boyunca devam ederek Afrika’nın içlerine doğru yol aldı. Ulaştığı yerler daha önce hiçbir gezgin tarafından kayda geçirilmediğinden tehlikeli olduğu kadar önemli bir yolculuktu. Battuta'dan sonra 400 yıl boyunca bu bölgelere hiçbir kaşif uğramadı. Dönüşe geçtiğinde yine zor bir yol seçerek hazineleriyle ünlü Timbuktu’ya uğradı.
  İbn Batuta yaklaşık 120,700 km’yi bulan yolculukları ile ilgili tuttuğu ayrıntılı kayıtlarını bizlere miras bırakmış çok önemli bir kaşiftir.

</div>
</body>
</html>
