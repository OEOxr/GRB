<!DOCTYPE html><html><head><link href="https://fonts.googleapis.com/css?family=Arial&display=swap" rel="stylesheet" />
<link rel="stylesheet" href="../correction.css" type="text/css" >
<link href="./css/main.css" rel="stylesheet" />



</head>
<body>
	<div class="image" style="background-url('image3.jpg') !important;"></div>
	<br/>
	<div class="title"> And Dağları</div>
		<br/>
		<div>
Yer kürenin en görkemli ve en uzun dağ sistemlerini oluşturan And sıradağları, denizden 7000 m yüksek doruklarının yanında birçok aktif yanardağ ve buzullara ev sahipliği yapar. Bu dağ sistemi, Ekvator çizgisinin kuzeyinde kalan tropikal ormanlardan Antarktika bölgesindeki buzullara kadar 7500 km’lik bir mesafeyi kesintisiz bir şekilde geçer. Güney Amerika kıtasının batı kıyısına paralel olarak ilerleyen And dağları; Venezuella, Kolombiya, Ekvador, Peru, Bolivya, Şili ve Arjantin’den oluşan toplam 7 ülkenin topraklarında en gözde coğrafi karakterleri oluşturur. And sıradağlarının 3000-4000m yüksekliğindeki bölgelerinde bereketli yaylaları insanların yaşamalarına ve yerleşmelerine uygun yaşam alanları oluşturur. Andlar, kuzeyden güneye doğru; Venezuela Cordilleraları , Kolombiya Cordilleraları , Ekvador Andları, Peru Andları, Orta Andlar ve Patagonya Andları, olmak üzere altı bölüme ayrılır. And dağları, Karayipler denizini batıdan çeviren Panama körfezi ile Orta Amerika’nın doğusundaki ve tropikal kuşağın kuzey yarımküreye düşen yerinde bulunan adalar topluluğu olan Antillerden kıtaya doğru uzanan bir hat üzerinde ve üç sıra dağ biçiminde güneye doğru uzanır. Bu üç dağ grubuna İspanyolca’da dağ zinciri anlamına gelen Batı, Orta ve doğu Cordillera’sı adı verilir. Bu üç ayrı kol Kolombiya topraklarından çıkmadan birleşir ve iki sıra şeklinde Ekvador’a girer.
<br/>
Ekvador’u kesintisiz bir şekilde geçen And dağları Peru’ya gelmeden yeryüzünün halen en yüksek (5.897 m) aktif yanardağı olan ve Ekvador sınırları içinde kalan Cotopaxi‘ye ev sahipliği yapar. Peru’da And Dağları Büyük Okyanus kıyısına iyice yaklaşır ve Cordillera della costa (kıyı zinciri) adını alır. Bolivya’da genişliği 700 km’yi bulur. Denizden yüksekliği 4000-5000 m’yi bulan ve Bolivya yaylasının verimli toprakları yüz binlerce insanın yaşamını kolaylaştırır. Andların en yüksek noktası olan Aconcagua tepesi (6.960 m) Orta Andlarda yer alır. Ekvador’dan Şili’deki Velgarasio’nun doğusundaki Uspallata Geçidi’ne kadar en alçak nokta 3.048 metredir. Güneyde Patagonya’ya doğru And Dağları ikiye ayrılır. Bir kol Patagonya And dağları adı altında Magellan Boğazı’ndan Tierre del Fuego (Ateş Ülkesi)’nun buzla kaplı adalarına doğru yönelir. Öbür kol da okyanusa gömülerek irili ufaklı binlerce adadan oluşan Patagonya adalarını ortaya çıkartarak Güney Amerika’nın alt ucunu şekillendir.
<br/>
Ateş Çemberi
Büyük okyanusun etrafında yanardağların meydana getirdiği “Ateş çemberinin” Güney Amerika ayağını tamamlayan yanardağların hemen hemen tümü And sıradağlarının üzerinde bulunur. Bunların bir bölümü sönmüş olmasına rağmen 70 ‘den fazlası hala faal durumdadır. (En önemli aktif volkanların arasında Cotopaxi 5.897 m (Ekvador) Tungurahua 5.016 m (Ekvador) Pichincha 4.784 m (Ekvador) Villarrica, 2.840 m Güney ucu açık olan ve tüm Büyük Okyanus kıyılarını kapsayan bu ateş çemberi, Yeni Zelenda’dan başlar. Kuzeye doğru Endonezya, Filipinler, Japonya, Kamçatka yarımadası üzerinden Kayalık dağlarına yönelir ve Orta Amerika2dan geçerek And dağları ile çemberi tamamlar. Bu çember üzerindeki tüm yanardağlar aynı anda faaliyete geçmiş olsalar uzaydan çok rahat izlenen 15000 km çapında bir ateş çemberi oluşturabilirlerdi.
</div>
</body>
</html>
